# -*- mode: mandoku-view; -*-
#+TITLE: 梁江文通文集
#+DATE: 2015-09-11 07:42:22.592698
#+PROPERTY: ID KR4b0016
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0317-007梁江文通文集-卷第七.
<pb:KR4b0016_SBCK_007-1a>¶
梁江文通集卷第七¶
　　　勑爲朝賢荅劉休範書¶
昔嬀道鼎昌干羽未能戢&KR0078;德昭宣長旌猶卷¶
舒焚衣毀冕有自來矣皇宋靈武誕命道鬱終¶
三后連光四聖沓&KR0100;或經天緯地搆紫靈之符¶
調風偃海隆黃旗之祚莫不頌滿金石聲彯宇¶
宙者也曁我太宗明皇帝惟岳降聖重耀函夏¶
延禮壁臺訪道衢宰平陽之后卷迹慙靈空同¶
之君斂功謝德是以綵雲祥風之瑞布濩區中¶
梯山棧火之俗欵徼請吏跨啇軼夏洗周滌漢¶
<pb:KR4b0016_SBCK_007-1b>¶
道澤優衍猶不道封禪遐靈在天餘惠無氓主¶
上文明金相穆然玉色履璧之禎獲珪之應著¶
在紀歲仁浸汙河惠愛秋草想亦君之所聞也¶
重以先帝靈略潜通英轡逺取受話言必忠貞¶
方肅之臣奉風聲必䖍恭匪懈之士明時琴瑟¶
鼎鉉之盛且&KR0013;於寧丗而忽覿來書以惋以&KR0099;¶
君爲齊梁楚越之主鼎貴一時金玉滿堂文馬¶
千駟爵授湯沭冠蓋於道惟名尊崇誰與爲雄¶
而出言効尤吐音入戾舉旗𩔖社志竊神禁稱¶
兵斂衆遂窺外𨵿今朝無闕政頓構凌上之節¶
<pb:KR4b0016_SBCK_007-2a>¶
室無㜸竪坐生莫大之舋鴟梟赭衣號興徒黨¶
主萃淵藪寧滋之甚不臧不&KR0100;不忠不義未有¶
若斯者也宗枝之釁逺則吳楚見禽於一壁盤¶
石之㜸近則江荆面&KR0350;於小將此成敗蘭艾之¶
鑒又亦君之所知也聞彼此飲䑕舞之異早見¶
物徴河北隴上之謡已露童詠所謂妖由人作¶
孽不可逃然桓侯之患良助寒心今羽林黃頭¶
駱驛爭引熊渠佽飛首尾電發伏波樓舩掩江¶
蔽汜渡遼甲卒充野布隰加以先天蓋丗之略¶
蕩海拔山之威任輔沛陳羽林鷁鵃露動龍驤¶
<pb:KR4b0016_SBCK_007-2b>¶
精&KR0016;風驅然後六師雲起九軍星連蜺旌外江¶
虹艗中水金甲映平陸鐡馬炤長原蹵南嶽而¶
永&KR0099;瞰九孤而懷恐伐罪弔民復驗於兹甫刑¶
三千唯此爲大僕才等不羈志瀝丹欵故奏禍¶
福行矣悵然𡊮禇劉肅等䟽¶
　　　尚書符(起都官軍局符/蘭臺)¶
侍御史大夫尊冠賤履君臣斯位愛順惡逆成¶
敗可憢未有慿凌我江郊侵軼我河縣而不流¶
䰟漂骨丹宗血祀者也沈攸之寂寥無文起自¶
甲卒邀我百戰之軍乗彼一捷之幸鐫山裂地¶
<pb:KR4b0016_SBCK_007-3a>¶
紐紫要金擁旗蕃伯便無北面之禮受符方屏¶
即有專征之興箕賦深歛毒&KR0013;郢南枉法矯刑¶
毒聞荆西&KR0017;恠其性故從始而遂終狼戾其志¶
乃㳂少而得老山陵不奔移&KR0209;爲慶踐祚無賀¶
按劒稱予遂乃𨵿馳送書亭炤妖火此而可賖¶
孰不可宥今遣陳承叔彭文之等敢勁三萬前¶
驅電耀吕安國任侯伯桓崇祖曹虎頭等樓艦¶
五萬騎射蛟中流茍元賔郭文孝程隱雋等輕¶
舸二萬高旌蔽日周盤龍張文嘉薛道淵等鐡¶
馬五千龍驤後陣凡此諸帥莫不氣薄日月精¶
<pb:KR4b0016_SBCK_007-3b>¶
變虹蜺或飲羽石梁或超踰門樓索鐡抜距孤¶
視萬旅顧眄則前後生風喑嗚别左右激電然¶
鑾戎薄臨驍虎百萬六軍徐軌五輅遲斾丹艦¶
發炤素甲生波樓煩白羽投鞍成岳漁陽黒騎¶
浴鐡爲群於是高山與深谷共湮紫芝與白艾¶
同㓕不亦惜乎惜乎符至之日幸加三省其驅¶
逼寢手之人鋒陣塢壁之主&KR0002;有救命軍門一¶
無所問或能因罪立績賞不示私斬祛射&KR0209;唯¶
功是與購募之科具列如上信如白水激然無¶
二臺明詳㫖飛火普加宣才文書千里馳驛¶
<pb:KR4b0016_SBCK_007-4a>¶
　　　慰勞雍州文¶
皇帝謝鎭軍寧蠻二府雍州文武士庶等夫忠¶
爲令德或感槩殺軀信實美行或殉義蹈節而¶
沈攸之小竪反覆稱逆西藩𡊮粲劉康潜使相¶
扇遂擁據石頭並圖廟社粲康旣從王憲蒼&KR0058;¶
同慶攸之孤州蟻聚勢必燼㓕刺史張敬義氣¶
雲騰秣馬星驅全羽十萬殄兹氛鯨曾不旋踵¶
彼州南陽白水將相遺風忠義之士霜戈電發¶
但戎車暫動念原未寧冬寒卿皆無恙¶
　　　蕭驃騎驤封第二表¶
<pb:KR4b0016_SBCK_007-4b>¶
臣某言冩瀝愚丹巳續前表猥降前詔未垂鏡¶
恕一省驚慙再悸䰟府靜躬自察啓居匪地(中/謝)¶
臣聞日薄星廻昊天無以爽其節山盈川沖厚¶
地不能虧其度豈不靈鑄言限神極無失况丗¶
道恒淪人彛剽奪數滿必㳂虚飾小故辭大臣¶
才非古賢任鈞左戚祚&KR0271;山河兼金疊組爵奓¶
常班寵溢前逹以榮以渥且慙且&KR0804;雖嘉銘鼎¶
之恭更懼循墟之速矧乃三司業貴上將地崇¶
惣錄務廣河汾&KR0009;深珪㝢方啓劒衛增肅旣驚¶
朝野足震城邑殷周冨士猶難其人漢魏多才¶
<pb:KR4b0016_SBCK_007-5a>¶
亦罕兼職且麟閣之臣尚有位不及鉉全噐之¶
侯猶或任不並台名爵無假前丗之雄規車旗¶
勿濫中葉之英軌况鴻誥鬱集懋冊頓萃諒非¶
虚薄輕所膺符今殷夏旣聲封國式固故天地¶
燀爠日月更煇陛下停&KR0002;鏡之明流如雲之愛¶
方求士於板巖宜思賢於屠肆而私臣以闈廟¶
寵臣以帷鼎位兼文武職惣内外非所以發夢¶
渭濵儲精河藪鐫金刻石旣不可詮輿歌里頌¶
其謂臣何仰緣大道方行蒼祗宅氣威靈所燭¶
九功咸詠寧於庸臣獨隔恩耀誓守愚𠂻重扣¶
<pb:KR4b0016_SBCK_007-5b>¶
雲日如蒙恩宥實生之幸不任慊欵之風¶
　　　第三表¶
臣某言臣𠕅抽慊請辭爲理屈側守圭漏伏望¶
𠂻鑑而震緯嚴祕㦗悰徒懸優奬之降非復常¶
旨肅奉驚懅曛曉如失(中/謝)臣炤冊訪古訟史稽¶
昔以爲敷道之&KR0009;管物成務惣錄之重匡績毗¶
風莫不下協河岳上踵光緯先王所以長丗後¶
睿所以字氓讃金圖之要輔樞曆之機者也臣¶
本𤨏姿不慕聞逹昔值英丗頻遘時來感激光¶
私未能自返烏可超乗厚任妄據髙圖天道旣¶
<pb:KR4b0016_SBCK_007-6a>¶
平&KR0017;神好謙臣亦何人而獨斯處所以不恤色¶
忤頻犯鴻威者正以方圓之景巳滿丹彩之色¶
難加政能緯俗匪務傍職坐而爕道必在其人¶
&KR0002;臣武未燭鞬&KR1060;之分文不藹樽爼之間德非¶
時秀道乖物宗虚飾疲伍空貽上位則天變彰¶
於飛流地眚見于震&KR0953;驚蕩民聽蕪沮物議綸¶
言之出不追金石之謬巳逺豈唯敗錦傷經毀¶
鼎覆餗而已哉自非西京上績東都名勲河右¶
群賢江左諸彦寧有誣叨天爵以爲巳功者也¶
昔南楚偏君鄢郢小政執珪柱國尚不輕授况¶
<pb:KR4b0016_SBCK_007-6b>¶
車軌共文四&KR0538;同宅而以鄙蔽超居金鉉殊任¶
鬱起臣心憂魄悚視丹如綠伏願陛下暫停冕¶
纊少察愚實鑒臣靦情&KR0598;臣孤志廣天下之惠¶
可疋夫之諒中則國歩永清門下永無謬悞不¶
任憂駭之情¶
　　　蕭領軍讓司空并敦勸啓¶
臣某言臣㳂心之請丹識以傾詔旨冲絶便賜¶
斷表伏聞當遺王人猥垂奬勸仰天光休俯增¶
驚厲(中/謝)臣以爲槐鉉之任百王攸先具司是屬¶
冠冕式贍化曜昌煇連基政務事深崇替迹豫¶
<pb:KR4b0016_SBCK_007-7a>¶
興衰故道富一時則風行明令才乏適權則山¶
摧河泣旣撓汨蒼祗將紊毀身國臣進退惟疑¶
再三自顧實以陋情悲忘寵極但畏軼超疲五¶
廼叅鼎軸無德而貴豈敢偷存才怯任重物所¶
不恕故弱識&KR0310;槩頻布前辭枯木朽株永隔蠲¶
恕豈特大車方塵小雅有廢而巳哉將據致冦¶
之悔取鑒於茲矣且皇華之命居上之鴻私鳳¶
舉之招爲下之殊榮國勲必書史不謬牘况臣¶
連牧圉岳董率職方旣鑠近古垂耀中葉揆望¶
揣實爲㤗巳甚而廼復降朱輪之使方枉青冊¶
<pb:KR4b0016_SBCK_007-7b>¶
之勸寤寐悁灼諒無以任輙重素誠冐覬神炤¶
伏願皇靈特垂&KR0271;愍賜停正台之職并光　勸¶
之使餘所榮忝誓不敢辭肅恭外屏祈廻恩授¶
則於臣慊欵復爲惠造不任憂戴匪惶之情¶
　　　蕭領軍拜侍中刺史章¶
上書皇帝陛下即日詔書以臣爲侍中驃騎大¶
將軍&KR0271;府儀同三司班劒三十人等持節都督¶
如故峻命在庭光冊充軒虹驂聳服朱轙佇蓋¶
夤對以懅心影&KR0002;傾(中/謝)臣功乏至道不足以題¶
𧰼魏績非振民無可以書廟閣半漏未晏中鍾¶
<pb:KR4b0016_SBCK_007-8a>¶
而驚實忌微庸起乗盛服竊疑國寵頓萃末躬¶
今寰海順典瓊都咸光調御惟新鎔製就始良¶
宜整變憲經詮明典緯九河式耀三辰載晰不¶
悟陛下皇靈曲溢大賚斯降而鴻賞之行廼於¶
臣始非所以騰振遥風激昻品流輿人之誦具¶
聞其黷頻露慊祈未阻鑒順今使䖍禮青軒謹¶
躬丹墀憂符&KR0502;怡慙屬兼軫不任屏營之情¶
　　　蕭驃騎錄尚書事到省表¶
臣某言臣自妄蒙異寵輕荷殊爵晝&KR0628;猶聳夜¶
艾方驚誠以設噐瑶陛取監冲滿懸&KR0334;金波徴¶
<pb:KR4b0016_SBCK_007-8b>¶
驗虧闕兹乃天數去盈人經好退后所以裁成¶
萬品下所以各慎百司未有逹才易貫尅&KR0018;永¶
業者也且量力之誥實炯前書辭科之誨且昭¶
昔牒况臣徒竭弱質忠貞未懟猶叨令恩山岳¶
非重故慙屬交䘮頻煩表䟽必謂廵崖之慊不¶
忽氣亮之清可期不悟皇明神邈鴻奬彌深雖¶
守丹愚競絶蠲恕今輙燿纓上序鏘珮中軒德¶
輕施重左右生華志盡輸謝終愧報効不任下¶
情¶
　　　蕭驃騎謝甲仗入殿表¶
<pb:KR4b0016_SBCK_007-9a>¶
臣某言臣即日&KR0013;勑賜給甲仗五十人入禁儀¶
武殿飾冠疇典&KR0560;此盛恩五情銘載臣聞國之¶
利噐在祀與戎蘭錡之設實允儲方故官騎辰¶
居羽林天部瞰城龍塞言伏&KR0017;方臣股肱之力¶
不足以染丹青橫草之勤寧可以鏤金石而魚¶
服𧰼弭一旦虚授誕錫金珪方兹爲茍黃河如¶
帶比金非賞故異寵之襲心魄共驚不丗之服¶
祗同煇雖攀靈河漢駿奔明哲慙迹駭𠂻無情¶
以處¶
　　　蕭驃騎讓豫司二州表¶
<pb:KR4b0016_SBCK_007-9b>¶
臣某言臣傾心駐氣不蒙睿感憂讋交鏡中寐¶
再驚(中/謝)臣聞國曆惟燿則藩伯緝其才朝緯伊¶
序則方率司其度用能璿紐弗虧民敎可變者¶
也臣自少噐業無聞𢎞大誤變燕鼎超慿吳舟¶
託翰&KR0018;組假翼要瓊質圖𤣥素文冩青艧爵冨¶
諸公任高群彦銓梁旣失輻誚所湊雖庂影毗¶
道茍身賛德朝徽不昭民聽具溢豈非性力知¶
限鑒度有崖乗兹而處猶懼紊辱之恥况此以¶
任何堪湧溢之賜且董督條興蓋非盛古至乃¶
河襄&KR0004;授或體兼上才江表廣任或功爲物首¶
<pb:KR4b0016_SBCK_007-10a>¶
臣績陋於國不勤睿朝寵集&KR0002;是非所尅敢終¶
抱寸&KR0109;重露愚見伏願天鑄廣裁地靈厚載特¶
垂蠲渥使不矜盈則藿質蓬性庶無矯奪不任¶
匪晏之情¶
　　　蕭驃騎發徐州三五敎¶
州府紀綱沈攸之背慢靈極稽誅之日乆矣况¶
稱兵江漢之上圖釁廟闕之下惡熾罪盈民靈¶
所絶朝廷以尅辰纂嚴令輿夙駕吾任先責逺¶
義兼常&KR0099;挺刃投&KR0209;信見其時方當水斬龍蛟¶
陸斷犀兕雖烈士銜志壯夫投槩然雲羅旣舒¶
<pb:KR4b0016_SBCK_007-10b>¶
冝廣威防所統郡縣便普三五咸依舊格以赴¶
戎麾主者飛火施行¶
　　　蕭驃騎上頓表¶
臣某言伏見明詔鑾輿便御親六師臣又謬惣¶
群師竊聞金火告燿昏明代卷雲電漑湊經綸¶
相襲所以草昧縣㝢昭晣區宙况乃逆徒阻兵¶
噐掩西服雖蟻衆䑕竊勢必禠散然㝷仞難貸¶
原煙易㓕臣受筭内楹稜威外閫按甲視夕沾¶
&KR0109;待旦翦此凶渠庶匪曠旬但遂玉輅躬臨雲¶
蹕親駕悚悚&KR0099;交心實百常憤今便嚴率所統¶
<pb:KR4b0016_SBCK_007-11a>¶
尅此月二十六日出次戎郊故巳望江源以軫¶
歎想荆山而增厲矣進止之宜更聽勑旨不任¶
悚企匪寧之心¶
　　　蕭驃騎築新亭壘埋枯骸敎¶
府州綱紀夫汝南稱&KR0268;諒由掩胔廣漢流仁實¶
存殯朽近柔製兹營崇堞浚壍古墟&KR0494;𡑞時有¶
湮移深松茂草或到刋薙慿壙動懷廵隍增愴¶
宜並爲收改毀奠祀主局詳辨施行¶
　　　蕭驃騎謝&KR0013;侍中慰勞表¶
臣某言即日侍中祕書監臣戢至奉宣詔旨慰¶
<pb:KR4b0016_SBCK_007-11b>¶
勞便受國中帷練甲外壘旍麾蔽景輿徒競氣¶
人懷秋嚴士蓄霜斷晦䰟已掩氛竪未懸稽龯¶
竚威寢興震&KR0099;今王人臨郊皇華降庭煇燿望¶
實將激威武戴鶡之夫迎光蹀恩投石之師攀¶
炤竦惠楚纊越醪方茲慙潤臣忝屬閫私彌抱¶
渥洽不任下情¶
　　　蕭驃騎慶平賊表¶
臣某言狂賊沈攸之棄天犯紀毀禮㓕緯外陵¶
南畿内壘西夏讋讋涵氣咸百讎憤賴皇威遐¶
制璿圖廣馭四海競順其㑹如林仰綴宗稷之¶
<pb:KR4b0016_SBCK_007-12a>¶
靈俯輯士民之効故嚴効裁交妖鋒折首凱期¶
旣孱樂飲在晨斯乃紫曆方永蒼氓同慶臣備¶
符寵私時深抃舞不任踴躍之情¶
　　　蕭驃騎解嚴輸黃鉞表¶
臣某言逆沴電熾凶妖霧舒志夫禋天情巳𩔖¶
社故乃馳羽江郊騖燧山甸雖藏智審其㸃戮¶
&KR0636;識判其奔沮然兵扈難輕義險冝備故膺寵¶
無辭奉鉞不謙今元凶旣殪醜徒自紊祲靄方¶
卷郢氛巳廓樂琯登肆禮衣曵朝不冝復假殊¶
服取缺&KR0212;則輙上還王府永戢祕館¶
<pb:KR4b0016_SBCK_007-12b>¶
　　　蕭驃騎讓太尉增封第三表¶
臣某言以鉉司崇貴衮位淵嚴非德非功無忝¶
無濫故誓䰟肆請舒𠂻仰謁不能曲流兹炤遂¶
乃徒洽恩奨周覽未交靈爽以懼(中/謝)臣歷古㳂¶
圖循逺訪繪未嘗不麗選台妙簡槐采者也魯¶
鄭之賢戚曹蕭之勲彦吳鄧之盛功王鍾之素¶
業孔明之居蜀茂弘之在晉皆僉曰伊人是以¶
處無懦色臣官逢昌丗運漸時明頻煩紫渥綢¶
繆璿命身薄施厚感厲愈深遂貟機繩之託猥¶
集衡梁之任風軌不樹徽猷罕宣無以式翦冦¶
<pb:KR4b0016_SBCK_007-13a>¶
兆載弭姦義致虹沴阻於上京蜺妖扇於下國¶
寔賴藩伯鞠旅侯甸入守攙槍旬始煙祛霧卷¶
故皇道威稜之由神緯昭昌之効臣豈有探夐¶
察幽之智攻城野戰之力哉今迹無小功事貽¶
大賞愧寤終朝慙夢流夜咨此庸弱何以任忝¶
伏惟淮泗猶梗趙魏未賔中源乆蕪神州方翳¶
思樂盛猷願厲聲頌將陪雲驂以北守扈朝服¶
以濟師乃爲少雪庸誠微謝天眷耳寧容遽竊¶
茂爵輕頒鴻名者乎伏願聖渥遐覃賜以矜宥¶
霈焉垂仁穆然惠德血祈旦亮慊志夕滿雖蹈¶
<pb:KR4b0016_SBCK_007-13b>¶
庇戾猶深抃躍¶
　　　蕭驃騎讓太尉增封表¶
臣某言撰心求私精𠂻請亮情不感神理無動¶
天詔飾旣降辭表是絶朱紱方臻金鉉未宥魄¶
慮再馳詵然改席臣局志乆戰淺槩已領具煩¶
寸管備黷尺史曠旬浹景祈指遂宜猶謂設品¶
分職實以仰銓壁緯列寵縣榮故乃俯酌瑶陛¶
迹聮盈缺道協興降上睿所以僉舉前英所以¶
詳能今&KR0002;弟隨私貴爵與私冨紊蕩經&KR0022;斷折¶
民紀豈可還風中葉逖聽遐代者也臣才乏往¶
<pb:KR4b0016_SBCK_007-14a>¶
賢績謝古列妖鋒孽火將炎天地幸郊甸或靜¶
江山以閟文軒華劒旣榮旣峻侯　桂食又盈¶
又滿祿高誚厚任重責深弱節兼誠誓思不淺¶
伏願隆&KR0268;特垂明&KR0598;臣奉國猶家慮公若私秉¶
軸之鈞心希在治不任懇懇之情¶
　　　蕭驃騎讓油幢表¶
臣某言奉詔賜車一乗竊以國容方穆旗章式¶
序朝禮求清儀服咸貫故𧰼革建鑣尚烱明圖¶
朱箱𤣥蓋猶炤漢篆皆旌羽勿差功庸匪濫臣¶
忝爵山重蒙榮海深襲恩祗冊巳慙&KR0004;筮浮祿¶
<pb:KR4b0016_SBCK_007-14b>¶
素位方疚心路鑒古以惕廵丗罔然不宜假文¶
丹㦥空飾皁轖仰思至道俯恤物僣伏願聖逺¶
特停華渥書愚上請追深累懼不任下情¶
梁江文通集卷第七¶
