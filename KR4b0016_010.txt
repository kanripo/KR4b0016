# -*- mode: mandoku-view; -*-
#+TITLE: 梁江文通文集
#+DATE: 2015-09-11 07:42:22.722566
#+PROPERTY: ID KR4b0016
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0317-010梁江文通文集-卷第十.
<pb:KR4b0016_SBCK_010-1a>¶
梁江文通集卷第十¶
　　　齊太祖髙皇帝誄¶
日月鬱華風雲黯色傷動紫微悲匝璇極嗚呼¶
哀哉粤夏四月辛卯將遷座于泰安陵龍鑾旣¶
整羽衞以陳深酸舊物掩咽故臣嗣皇帝永訣¶
丹掖叫然青墀攀神光之一絶動逺邇之何期¶
弓劒有慕纂德冩辭僉曰若稽古聖璿圖&KR0149;鏡¶
星樞發祥電光啓命誕惟弱齡惠志聦情如金¶
如璧爰秀爰英於鑠冠歳騰華流藝允文允武¶
克明克睿聿尙登學嚴道遵師宣散五禮優㳺¶
<pb:KR4b0016_SBCK_010-1b>¶
六詩上炫舊滯旁鏡前疑才罄艶采筆盡麗辭¶
在攴斯悌于親伊孝儉㤗共色夷阻一貌遊情¶
&KR0944;矩縱心蹈敎鄕術式慕州閭是効業優登仕¶
先哲攸懋矧乃寥廓淵規&KR0201;構官府天地舟輿¶
宇宙龍靜鳳戢歛竒揜秀昔在帝劉王室放命¶
校焉僞誕晦朔陵正鋒車北軼爟火南盛太祖¶
時乗爰兹發迹塞井㓕勲夷竈龕敵賞鏤王圖¶
功蕤帝&KR0125;乃厲中葉天未歛難兵百&KR0061;曹禍十¶
楚漢呉地前崩越壤首亂街號燿盛火列金斷¶
聚甲如陵獻俘爲觀北楚倔強曾未屈&KR0176;雲屯¶
<pb:KR4b0016_SBCK_010-2a>¶
&KR0013;野魚麗亘日廟勇旣消國圖方匱神&KR0125;天&KR0271;¶
雄略丗出凶劒鱗沈醜戈羽逸&KR0215;騎不返踦輪¶
無匹厥庸戾止雜珮委他榮鬱閶闔寵重山河¶
皇彞有文朝采方藹頻煩金紐左右緹蓋毗戎¶
肅禁叅輦侍斾譽馥區中道薆氓外河濟國險¶
淮泗&KR0022;塵要藩重設匪賢則親亦旣推軷擁土¶
庇民聲稜絶俗威贍殊隣宋主陵遐紫殿遏密¶
話言之詔貽在英粹寅亮大寳敷綸妙祕丗識¶
機鍳物宗淵懿無夐匪練靡奥不洎三階旣馴¶
五精惟至彭蠡九江地盡&KR0109;製亦有劉範衣纓¶
<pb:KR4b0016_SBCK_010-2b>¶
是絶躍馬山岫泛舟河澨縞鏑星流紅旗電結¶
鴆翼競扇豺牙爭礪禍纒紫禁兵交丹衛瑶祀¶
&KR0002;旍金扆如綴朝野傾儀咸歸上德實賴至公¶
瀉家提國懷險寔㤗㐮危亡必克機簉朝旦功¶
定曛黑妙物更配具章重則深居撝外遥棲緜¶
黙髙秩方臻元禮有序王曰念哉煇寵是與職¶
襃宫閤任卷文武飾華麗貂縈金疊組宏猷溢¶
俗曾芬冠古憬彼朱方亦惟宗秩隂圖食昻潜¶
謀貫日征輪未誓偏旗銜律原燎旣寂丗&KR0349;伊¶
謐爰崇爰貴以望以實鴈縣告靜象郡無虞沓¶
<pb:KR4b0016_SBCK_010-3a>¶
鬱逺域清麗瓊都國填氓&KR0018;朝委事虚寔翳哲¶
相嶽曜神居功美旣損道冨去益再紐契訓重¶
匡禹迹方同范張濯情汾射散簮山郊解珮松¶
石頳霞拂朝倉煙懵夕韻屬&KR0007;經恩流金液&KR0149;¶
厭覇德少帝告釁滅慈滅飬抵仁抵信枉獄炎¶
鑪&KR0075;刑霜刃刲忠翦義樊稚斵櫬惵惵方氓曰¶
怨曰震妖蜺將崩災裂昊蒼况乃鼎國資滌資¶
匡臨朝闡命遏昬立綱事緜毗漢義締翼啇旣¶
綏地職亦懋天工權輿典緯俾作司空黼黻琱¶
戈祐宇升庸徒賜先衮爰永渥沖實曰驃&KR0016;卷¶
<pb:KR4b0016_SBCK_010-3b>¶
迹辭功寰㝢睦政畿甸綸風沈氏滔天勃逆舊¶
楚氣蹂黃池志轢柏舉裂禮紊度毀經棄序黒¶
&KR0016;黟山朱旗頳渚短兵　長鎩爲群顥如海¶
岸矗似　乃霧激離則霰分荆國旣䡍郢¶
縣方焚&KR0061;劉二戾猋■煒發聮謀制外儲兵襲¶
内釁激瓊殿勢崩金闕志乗&KR0007;璽圖矯祕&KR0207;鴻¶
妖逝星髙祲棄月惟時諸侯上脫下競圖服淆¶
蕩實綴仁聖煇燿國&KR0149;導掦主命曾規近晣深¶
謩逺鏡左輪朱赭表裏斯定七德飾歌九功綷¶
詠乃陟上鉉寵文方輝誕錫有秩綵吹旌旗賛¶
<pb:KR4b0016_SBCK_010-4a>¶
政瑶光翊敎太微寔曰太傅爰登相國緝氓以¶
禮綜祗以德景福咸湊芳猷允塞羽泳式造紘¶
縣是則金湯無險&KR0100;書攸同廻廻寵迹窈窈睿¶
功寳珪黛壤俾王于東絢&KR0125;是敷懋物旣崇設¶
業設虡丹懸碧鏞於穆顯相&KR0058;元時邕冰州炎¶
徼來獻其賝鴈海龍䦕亦柔好音梁黿棧鼉越¶
險浮深逺戎皆覲上&KR0149;必臨山吐石青野降&KR0097;¶
露瑞芝麗草珍柯爛樹人崩俗締&KR0007;緯幽數睠¶
此妙德&KR0613;我王度簉滯炎旻旣變至公萎蕤嬀¶
華文祖受終大宋有訓髙撝萬&KR0022;容豫慶雲遊¶
<pb:KR4b0016_SBCK_010-4b>¶
衍南風正服寳位圓光玉繩御繡懷古&KR0018;黼夙¶
興丘礙必靜淵漪咸澄勛扆有作黔牗其義矜¶
卑廣慈合賤兼愛綴機剟賊輕章削罰迹去繁¶
奓情歸素一軒靡龍刻楹無丹密越賤申椒楚¶
輟&KR0149;橘陵寢起邑池藻誰縣遥館罕御離房空¶
廌惇敎路宫淹神正殿斟酌信義左右律禮瑩¶
彼皇維燁兹國體胄業旣樹璧流方啓漢求金¶
岫吳寳銅塹寧&KR0002;睿德讓駟却劒寔才爲貴唯¶
功是念火職咸允雲官亦熈旣臯乃益匪稷伊¶
&KR0490;無　廵風寧竢辨詩玉燭調文&KR0007;英最節乗¶
<pb:KR4b0016_SBCK_010-5a>¶
山呈瑞航海歸闕不曠景&KR0125;靡空歲月受緯機¶
衡兼甄書史孫韓各辨莊墨異理昭政往藹洗¶
鑠前&KR0100;逍遥星斗徙&KR0029;涼雲春飈方舞秋鴻初¶
分式謡式詠載績載文邈哉我后淪泳賢聖罄¶
品作號盡物歸政蒼&KR0058;汰驩&KR0007;&KR0149;刷慶永戬嘉¶
祉方寅景命締詳有文䫻沛將掩理昧人詖道¶
懸丗險夐略遺圖忌華徇儉文闇陳几翌明告¶
漸蜆僪鬬食日月朏精矧在乗輿宇折宙傾祲¶
纒鸞掖悲赴紫扄去旋臺之照襲珠殯之冥鳴¶
呼哀哉帷宫低景輦路戲光惻柏門之黯黯泣¶
<pb:KR4b0016_SBCK_010-5b>¶
松帳之茫茫上宫擗而詔御咽群后慕而侍衛¶
傷攅&KR0149;旣儼逺日以筮鬱鬯旣奠龍酹撤素月¶
夜橫翠煙曉結摐虚金而下欷吟空蕭而增絶¶
嗚呼哀哉於是颯天駕而從綺輿澁神行而撫¶
文輦傍建春而南蹕徑宣陽而東踐尚葐蒀而¶
未散乍&KR0396;黙而不轉睇千乘之共啜盼萬&KR0016;之¶
相泫魏后之戀譙惻漢主之懷沛辭金陵之匪¶
義降雲陽之杳藹風竒響而駐軒煙異色而低¶
斾怨街邑之綵驂弔原野之縞蓋挽夫愴而征¶
馬凝痛縈盈其如帶嗚呼哀哉複林油雲重山¶
<pb:KR4b0016_SBCK_010-6a>¶
减日御房清凄神路冥謐昭徒肅纛幽祗竦¶
攀光灑動臨泉澍泗璪座長嚴雕宫永閟寂帳¶
寂兮寂巳逺夜釭夜兮夜何&KR0201;嗚呼哀哉¶
　　　宋故尚書左丞孫&KR0225;墓誌文¶
光&KR0149;維周肇祀伊衛炤分上代鏡華中丗睿誕¶
降明秀芳嗣烈學惟物範行實士節容與書林¶
優遊史藝素巾俄　朱紱累轍來訪詩逸入詢¶
禮缺麗名文質齊影儒喆慶履匪舒沴氣遽結¶
殯帷兮旣晦泉火兮巳閉曖遺波於遥緒颯流¶
馨於逺歲¶
<pb:KR4b0016_SBCK_010-6b>¶
　　　宋故安成王右常侍劉喬墓誌文¶
丹陽韞聖豐鄕降賢玉葉旣積金徽方傳乃&KR1521;¶
伊人剋廣克宣騰芬中屬飛藻上年杳杳虚素¶
永永冲&KR0028;雲意霜拍瓊立氷堅家寳以瑩國才¶
未甄叅錯報善茫昧雲&KR0007;歛䰟幽石委氣空山¶
膚&KR0002;流波身如絶煙芳菲一逝美懋徒鐫¶
　　　宋故銀青光祿大夫孫夐墓誌文¶
川祗効鏡岳祥獻明碧葉獨秀瑶源自清㓜炳¶
噐譽夙燿才名體兼遷雲學備儒史紫閣咸趨¶
朱軒旣&KR0130;貴交慕塵素遊企&KR0100;騰藻上京振彩¶
<pb:KR4b0016_SBCK_010-7a>¶
下國如彼綠蘭秉芬四塞欷人逕之不平歎天¶
路之&KR0115;黙貴夫君之爲美播靈圴與正則¶
　　　齊故御史中丞孫詵墓誌文¶
筠以霜藹蘭以風薫深哉&KR0002;人寔好斯文系緒¶
承胄激蘤驚芬才基魏粲學叅漢雲覽志上載¶
洽鏡前聞騰名冠俗揚采絶群方&KR0944;明丗式賛¶
睿君如何不淑天道雖分敢雕窆石永晣幽墳¶
　　　齊故司徒右長史檀超墓誌文¶
惟金有銑惟玉有瑶君實淵哉行爲丗摽高志¶
洒落逸氣寂寥奥學内溢深文外昭嘉采籍譽¶
<pb:KR4b0016_SBCK_010-7b>¶
<pb:KR4b0016_SBCK_010-7b>¶
燿開霞地煦景曖山艶水波側聞晨政實惟民¶
天競秬獻歲務畎上年有渰踈潤興&KR0040;導泉崇¶
耕廵索均逸共勞命彼倌人稅于青臯羽旗衘¶
蕤雄㦸燿毫呈典緇耦獻禮翠壇冝民冝稼克¶
降祈年願&KR0149;之降解珮停鑾神之行兮氣爲軷¶
神之坐兮煙爲蓋使嘉榖與&KR0007;鬯永爭光而無¶
沬哉¶
　　　草木頌十五首(并序)¶
僕一命之微遭萬代之幸不能鐫心礪骨以報¶
所象擢翼驤首自致丹梯爰乃恭承嘉惠守販¶
<pb:KR4b0016_SBCK_010-8a>¶
<pb:KR4b0016_SBCK_010-9a>¶
　　　相思¶
竦枝碧澗卧根石林日月斷色霧雨恒隂綠秀¶
八炤丹實四臨公子不至山客徒㝷¶
　　　豫章¶
伊南有材匪桂匪椒下貫金壤上籠赤霄盤薄¶
廣結捎瑟曾喬七年乃識非曰終朝¶
　　　栟櫚¶
異水之生疑竹疑草攅叢石逕森蓰山道煙岫¶
相珍雲壑共寳不華不縟可避工巧¶
　　　杉¶
<pb:KR4b0016_SBCK_010-9b>¶
桐梓舊麗松栝稱竒焉如茲品獨秀青崖群木¶
歛望雜草不窺長入煙氣永叅鸞螭¶
　　　檉¶
木貴冬榮檉實寒色停黛峯頂揷翠石側碧葉¶
菴藹頳柯翕赩方陋筠檟逺&KR0015;荆&KR0068;¶
　　　楊梅¶
寳跨荔枝芳䡍木蘭懷蘂挺實涵英糅丹鏡日¶
繡壑炤霞綺巒爲我羽翼委君玉盤¶
　　　山桃¶
惟園有實惟山有叢丹蘤擎露紫榮繞風引霧¶
<pb:KR4b0016_SBCK_010-10a>¶
如電映煙成虹伊春之秀乃華之宗¶
　　　山中石榴¶
美木艶樹誰望誰待縹華翠蕚紅華綘采炤列¶
泉石芬撓山海竒麗不徒霜雪不改¶
　　　木蓮¶
迸采泉壑騰光淵丘緗麗碧巘紅艶桂洲山人¶
結侣&KR0149;俗共遊時至不採爲子淹留¶
　　　石上菖蒲¶
藥實虚品爰乃輔性却痾衛福蠲邪養正縹色¶
外妍金光内映草經所珍仙圖是詠¶
<pb:KR4b0016_SBCK_010-10b>¶
　　　黃連¶
黃連上草丹沙之次禦孽辟妖長&KR0149;乆視驂龍¶
行天馴鳳匝地鴻飛以儀順道則利¶
　　　署預¶
華不可炫葉非足憐微根儻餌棄劒爲仙黃金¶
共鑄青艧爭妍君謂無妄我驗衡山¶
　　　杜&KR0002;¶
山中杜&KR0002;嘉爾翠質不竒不俗載華載實同銜¶
夕露共烘朝日夷險無二沈&KR0115;如一¶
　　　藿香¶
<pb:KR4b0016_SBCK_010-11a>¶
桂以過洌麝以太芬摧阻天鑄天折人文詎及¶
藿香微馥微薫攝&KR0149;百仞飬氣青雰¶
　　　雲山讃四首(并序)¶
壁上有雜畫皆作山水好勢仙者五六雲氣生¶
焉悵然會意題爲小讃云¶
　　　王太子¶
子喬好輕舉不待煉銀丹控鶴去窈窕學鳳對¶
㠝岏山無一春草谷有千年蘭雲衣不躑躅龍¶
駕何時還¶
　　　隂長生¶
<pb:KR4b0016_SBCK_010-11b>¶
隂君惜&KR0149;骨珪璧詎爲寳日夜名山側果得金¶
丹道憂傷永不至光顔如碧草&KR0002;度西海時致¶
意三青鳥¶
　　　白雲¶
紫煙世不覿赤鱗庖所&KR0162;白雲亦海外葐蒀起¶
三山簫瑟玉池上容裔帝臺前欲知青都裏乗¶
此乃登天¶
　　　秦女¶
青琴旣曠丗綠珠亦絶群猶不及秦女十五乗¶
綵雲璧質人不見瓊光俗詎聞願使洛&KR0149;往爲¶
<pb:KR4b0016_SBCK_010-12a>¶
我道音芬¶
　　　雜三言五首(并序)¶
予上國不才黜爲中山長史待罪載究識煙霞¶
之狀旣對道書官又無職筆墨之勢&KR0147;爲後文¶
　　　搆&KR0090;臺¶
曰上妙兮道之精道之精兮俗爲名名可宗兮¶
聖風立立聖風兮兹敎生冩經記兮&KR0009;圖刹畫¶
影象兮在丹青起淨法兮出西海流&KR0394;音兮至¶
索溟綱紫宙兮洽萬品冠璇㝢兮濟群生余汨¶
阻兮至南國迹巳徂兮心未扄立孤臺兮山岫¶
<pb:KR4b0016_SBCK_010-12b>¶
架半空兮江汀累青杉於澗構積紅石於林&KR0905;¶
雲八重兮七色山十影兮九形金燈兮江蘺環¶
軒兮匝池相思兮豫章戴雪兮抱霜㘽異木而¶
同秀鍾雜草而一香苔廯生兮■石戸蓮花舒¶
兮繡池梁伊日月之寂寂無人音與馬迹■禪¶
情於雲逕守息心於端石永結意於鷲山長憔¶
悴而不惜¶
　　　訪道經¶
百學兮異文錦&KR0128;兮綺分珍君之言兮皦無際¶
恱子之道兮逈不群&KR0831;深韻於白水儼髙意於¶
<pb:KR4b0016_SBCK_010-13a>¶
浮雲&KR0100;賢豪於後學軼望識於前文兹道兮可¶
傳可傳兮皓然挾兹心兮赴絶國懷此書兮坐¶
空山空山隱轔兮窮翠崿水散漫兮&KR0636;素壑海¶
外隂兮氣曇曇江上月兮光灼灼東南出兮是¶
一山西北來兮乃&KR0031;鶴池中蓮兮十色紅牎前¶
&KR0035;兮萬葉落四壁深兮乃泬㵳左右虚兮如寂¶
寞寂寞兮山室德經兮道&KR3910;盪䰟兮刷氣掩憂¶
兮靜疾信&KR0002;人兮先覺&KR0147;與子兮如一¶
　　　鏡論語¶
廵青史之殘誥覽朱管之遺&KR0125;惟魯濵之一叟¶
<pb:KR4b0016_SBCK_010-13b>¶
信衘道而探寂丗艱險而多阻君英明而不革¶
講業兮齊衛論精兮汴泗子之&KR0003;兮義巳祕成¶
賈鄭之雄理可黃何之壯思惜古人之取才瞰¶
青雲而靖意意恬悵兮有端才嶒峻兮可觀憲¶
嬀禹而折法襲仁&KR0105;而求安不嬿婉於戚施寧¶
踸踔於馬蘭俾後生之庶士鑒明德之音翰惟¶
山中兮寂寞　憂思兮無從石紅青兮百疊山¶
濃淡兮萬重日下兮　月出兮銅峯竹色兮¶
拂戸水氣兮繞牎味哲人之遺珍折片句兮忘¶
老嘉石門之埋名憐栁子之沈道書吳伯於衣¶
<pb:KR4b0016_SBCK_010-14a>¶
䄂鏤顔子於心抱籌出處之叔仲酌言黙之多¶
少&KR0002;妙行與上&KR0149;非積學之所紹至游夏以升¶
降幸砥心而勿夭¶
　　　恱曲池¶
北山兮黛柏南江兮頳石頳峯兮&KR0002;虹黛&KR0035;兮¶
如晝暮雲兮十里朝霞兮千尺千尺兮緜緜青¶
氣兮徃旋桐之葉兮蔽日桂之枝兮刺天百谷¶
多兮㵼亂波雜磵饒兮騖叢泉竟長洲兮匝東¶
島縈曲嶼兮繞西山山巒岏兮水環合水環合¶
兮石重沓林中電兮雨&KR0115;&KR0115;江上風兮木颯颯¶
<pb:KR4b0016_SBCK_010-14b>¶
盟清冷兮適潺湲白雲起兮弔石蓮客子思兮¶
心斷絶心斷絶兮愁無閑歩東池兮夜未艾卧¶
西牎兮月向山引一息於䰟内擾百緒於眼前¶
意春蘭與秋&KR0002;願不絶於江邊¶
　　　愛逺山¶
伯鸞兮巳逺名山兮不返逮紺草之可結及朱¶
華之未晚緤余馬於椒阿&KR0222;余舟於沙衍臨星¶
朏兮&KR0035;闇看日爍兮霞淺淺霞兮駮雲一合兮¶
一分映壑兮爲飾綴澗兮成文碧色兮婉轉丹¶
秀兮葐蒀深林寂以窈窈上猨狖之所群群猨¶
<pb:KR4b0016_SBCK_010-15a>¶
兮聒山大林兮蔽天楓岫兮筠嶺蘭畹兮芝田¶
紫蒲兮光水紅荷兮艶泉香枝兮嫰葉翡累兮¶
翠疊非郢路之遼逺寔寸憂之相接欷美人於¶
心底願山與川之可渉&KR0002;溘死於汀潭哀時命¶
而自愜¶
　　　應謝主簿騷體¶
山&KR0905;靜兮悲凝凉澗軒掩兮酒涵霜曾風激兮¶
緑蘋斷積石閉兮紫苔傷芝原寂少色筠庭黯¶
無光沭予冠於極浦馳予珮兮江陽弔秋冬之¶
巳暮憂與憂兮不忘使杜蘅可翦而棄夫何貴¶
<pb:KR4b0016_SBCK_010-15b>¶
于芬芳¶
　　　劉僕射東山集學騷¶
含秋一顧眇然山中檀欒循　便姢來風木瑟¶
瑟兮氣芬蒀石戔戔兮水成文擿江崖之素草¶
窺海岫之青雲願芙蓉兮未晦遵江波兮待君¶
　　　山中楚辭六首¶
青春素景兮白日出之藹藹吾將弭節於江夏¶
見杜&KR0002;之始大結琱鱗以成車懸雜羽而爲蓋¶
草色緑而馬聲悲欷㳂油以流帶¶
予將禮於太一乃雄劒兮玉鈎日華粲於芳閣¶
<pb:KR4b0016_SBCK_010-16a>¶
月金披於翠樓舞燕趙之上色激河淇之名謳¶
薦西海之異品傾東岳之庶羞乗魚文兮錦質¶
要&KR0149;人兮中州¶
入橘浦兮容與心敞惘兮迷所識視煙霞而一¶
色深秋窈以虧天上列星之所極桂之生兮山¶
之巒紛可愛兮柯&KR0475;&KR0475;谿﨑嶬兮石架阻䬀䬟¶
颼兮木道寒煙色閉兮喬木橈嵐氣闇兮幽篁¶
難忌蟪蛄之蚤吟惜王孫之晚還信於邑兮白¶
露方天病&KR0006;秋蘭¶
石簁簁兮蔽白雪疊疊兮薄&KR0035;車蕭條兮山逼¶
<pb:KR4b0016_SBCK_010-16b>¶
舟　兮水路愍晨夜之摧坐感春秋之欲暮¶
征夫輟而在位御者跼而載顧¶
䰟兮歸來異方不可以親蝮蛇九首雄虺戴鱗¶
炎穴一光骨爛䰟傷&KR0007;狐曵尾赤&KR0090;爲&KR0413;至日¶
歸來無往此異方¶
　　　自序¶
淹字文通濟陽考城人㓜傳家業六歲能屬詩¶
十三而孤邈過庭之訓長遂博覽群書不事章¶
句之學頗留精於文章所誦詠者蓋二十萬言¶
而愛竒尚異深沉有逺識常慕司馬長卿梁伯¶
<pb:KR4b0016_SBCK_010-17a>¶
鸞之徒然未能悉行也所與神遊者唯陳留&KR0061;¶
叔明而巳弱冠以五經授宋始安王劉子真略¶
傳大義爲南徐州王新安從事奉朝請使安之¶
薨也建平王劉景素聞風而恱待以布衣之禮¶
然少年嘗倜儻不俗或爲丗士所嫉遂誣淹以¶
受金者將及抵罪乃上書見意而免焉㝷舉南¶
徐州桂陽王秀才對策上第轉巴陵王右常侍¶
右軍建平王主簿賓待累年雅以文章見遇而¶
宋末多阻宗室有優生之難王&KR0004;欲羽檄徴天¶
下兵以求一旦之幸淹甞從容暁諌言人事之¶
<pb:KR4b0016_SBCK_010-17b>¶
成敗毎曰殿下不求宗廟之安如信左右之計¶
則復見麋鹿霜棲露&KR0043;於姑蘇之臺矣終不以¶
納而更疑焉及王移鎮朱方也又爲鎮軍叅事¶
領東海郡丞於是王與不逞之徒日夜搆議淹¶
知禍機之將發又賦詩十五首略明性命之理¶
因以爲諷主遂不悟乃慿怒而黜之爲建安吳¶
興令地在東南嶠外閩越之舊境也爰有碧水¶
丹山珍木&KR0149;草皆淹平生所至愛不覺行路之¶
逺矣山中無事與道書爲偶乃悠然獨往或日¶
夕忘歸放浪之際頗著文章自娛在邑三載朱¶
<pb:KR4b0016_SBCK_010-18a>¶
方竟敗焉復還京師值丗道巳昏守忠閑居不¶
交當軸之士俄皇帝始有大功於四海聞而訪¶
召之爲尚書駕部郞驃&KR0016;竟陵公叅軍事當沈¶
攸之起兵西楚也人懷危惧髙帝甞顧而問之¶
曰天下紛紛&KR0002;是君謂如何淹對曰昔項強而¶
劉弱&KR0061;衆而曹寡羽號令諸侯竟受一劒之辱¶
紹跨躡四州終爲奔北之虜此所謂在德不在¶
鼎公何疑焉帝曰聞此言者多矣其試爲我言¶
之淹曰公雄武有竒略一勝也寛容而仁恕二¶
勝也賢能畢力三勝也民望所歸四勝也奉天¶
<pb:KR4b0016_SBCK_010-18b>¶
子而伐逆叛五勝也攸之至銳而噐小一敗也¶
有威而無恩二敗也士卒解體三敗也搢紳不¶
懷四敗也懸兵數千里而無同惡相濟五敗也¶
故豺狼十萬而終爲我&KR0023;焉帝&KR0015;曰君談過矣¶
是時軍書表記皆爲草具逮東覇城府猶掌筆¶
翰相府始置仍爲記室叅軍事及讓齊王九錫¶
備物及諸文表皆淹爲之受禪之後又爲驃&KR0016;¶
豫章王記室叅軍鎮東武令叅掌詔冊並典國¶
史旣非雅好辭不&KR0023;命㝷遷正貟散&KR0016;侍郎中¶
書侍郎淹甞云人生當適性爲樂安能精意苦¶
<pb:KR4b0016_SBCK_010-19a>¶
力求身後之名哉故自少及長未嘗著書惟集¶
十卷謂如此足矣重以學不爲人交不茍合又¶
深信天竺緣果之文偏好老氏清淨之術仕所¶
望不過諸&KR0056;二千石有耕織伏臘之資則隱矣¶
常願幽居築宇絶棄人事苑以丹林池以緑水¶
左&KR0029;郊甸右帶瀛澤青春爰謝則接武平臯素¶
秋澄景則獨酌虚室侍&KR0078;三四趙女數人不則¶
逍遥　紀彈琴詠詩朝露幾間忽忘老之將至¶
淹之所學盡此而巳矣¶
<pb:KR4b0016_SBCK_010-19b>¶
¶
梁江文通集卷第十終¶
